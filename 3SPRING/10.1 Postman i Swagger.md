
---
title: 10.1.- Postman i Swagger.
parent: 10.- Spring Security. 
grand_parent: SPRING
has_children: true
layout: default
nav_order: 20
---


## **Proves de consulta i inserció d'usuaris amb Postman**

Una volta implementada la gestió d’usuaris en **Spring Security** amb **JDBC Authentication**, hem de provar que el sistema funcione correctament. Farem aquestes proves utilitzant **Postman**.

---

### **1. Inserir un nou usuari**

Per registrar un nou usuari, farem una petició **POST** a l'endpoint de registre:

- **Petició:**
```
POST http://localhost:8080/users/register/
```

- **Mètode:**
`POST`

- **Paràmetres:**
  - `username` → El nom d'usuari que volem registrar.
  - `password` → La contrasenya de l'usuari.

### **Forma d'enviar les dades:**
- **Opció 1: Paràmetres en la URL** *(més senzill)*
  ```
  http://localhost:8080/users/register/?username=jaume&password=1234
  ```

- **Opció 2: JSON en el cos de la petició** *(més estructurat, recomanat si fem servir DTO)*
  - Canviem el `UserController` per acceptar `@RequestBody` en comptes de `@RequestParam`.
  - Seleccionem **Body -> raw -> JSON** en Postman i enviem aquest JSON:
  ```json
  {
      "username": "jaume",
      "password": "1234"
  }
  ```

- **Resposta esperada:**
  - Si l’usuari **ja existeix**:
    ```plaintext
    ERROR: l'usuari ja existeix
    ```
  - Si el registre **és correcte**:
    ```plaintext
    OK
  ```

---

### **2. Autenticar un usuari registrat**

Una vegada registrat l’usuari, podem provar d’autenticar-nos amb **Spring Security**.

 **Petició:**
```
GET http://localhost:8080/login
```

 **Mètode:** `GET`

- **Autenticació en Postman:**
  1. **Anar a la pestanya "Authorization"** en Postman.
  2. Seleccionar **"Basic Auth"**.
  3. Introduir:
     - **Username:** `jaume`
     - **Password:** `1234`
  4. Fer clic a **Send**.

- **Resposta esperada:**
  - Si les credencials **són correctes**, s’iniciarà sessió i es rebrà un **codi d’estat HTTP 200**.
  - Si l'usuari o la contrasenya **no són correctes**, es rebrà un **codi HTTP 401 Unauthorized**.

---

### **3. Consultar la base de dades des de Postman**

Podem comprovar que l’usuari s'ha registrat correctament accedint directament a la base de dades **H2**.

- **Petició:**
```
GET http://localhost:8080/h2-console
```

- **Passos en el navegador:**
1. Obrir `http://localhost:8080/h2-console`.
2. Introduir la configuració de connexió:
   - **JDBC URL:** `jdbc:h2:file:./DBCiutats`
   - **User Name:** `sa`
   - **Password:** `sa`
3. Fer clic a **Connect**.
4. Executar aquesta consulta SQL per veure els usuaris registrats:
   ```sql
   SELECT * FROM users;
   ```
5. Per veure els rols dels usuaris:
   ```sql
   SELECT * FROM authorities;
   ```

---

### **4. Intentar accedir a un endpoint protegit**

Una vegada registrat un usuari, podem provar d'accedir a una pàgina protegida que requereix autenticació.

- **Petició:**
```
GET http://localhost:8080/admin
```

- **Mètode:**
`GET`

- **Autenticació en Postman:**
- Anem a **Authorization -> Basic Auth**.
- Introduïm les credencials d'un usuari registrat (`jaume` i `1234`).

- **Respostes possibles:**
  - Si l’usuari **no està autenticat**, es rebrà un error **401 Unauthorized**.
  - Si l’usuari **no té permisos suficients**, es rebrà un error **403 Forbidden**.
  - Si l’usuari **té accés a l’endpoint**, es mostrarà la resposta esperada.

---

--

### **Proves en Postman amb DTO**

Ara, en comptes de passar els paràmetres en la URL, enviarem un **JSON** en el cos de la petició.

**Petició POST per a registrar un usuari**
```
POST http://localhost:8080/users/register/
```

**Cos de la petició en JSON:**
```json
{
    "username": "jaume",
    "password": "1234"
}
```

**Respostes possibles:**
  - Si el registre és correcte:
    ```plaintext
    OK
    ```
  - Si el nom d’usuari ja existeix:
    ```plaintext
    ERROR: l'usuari ja existeix
    ```
  - Si falta algun camp (per exemple, el nom d’usuari està buit):
    ```json
    {
        "username": "El nom d'usuari és obligatori"
    }
  ```

---

### **5. Beneficis de l'ús del DTO en aquest projecte**
    1. **Separa la lògica de la petició HTTP de la lògica de negoci**.
    2. **Permet validació automàtica de les dades** abans d'arribar al controlador.
    3. **Millora la llegibilitat i mantenibilitat del codi**.
    4. **És fàcil d'extendre** si en el futur es volen afegir més camps com "email" o "nom complet".

---



---





# **Swagger i OpenAPI**

**Swagger** i **OpenAPI** són eines per a documentar i provar **APIs RESTful**. 
S'utilitzen per generar automàticament documentació interactiva, amb l'objectiu de poder consultar i provar els nostres endpoints.

- **OpenAPI**: És un estàndard per descriure APIs REST en un fitxer **JSON o YAML**, que pot ser interpretat per eines com Swagger o Postman. (Es a dir, és l'estàndard oficial.)
- **Swagger**: És un conjunt d'eines per documentar, provar i generar clients per a APIs REST, (és una implementació d'OpenAPI)


---

### **Usos de  Swagger i OpenAPI en Spring Boot**

1️. **Documentació automàtica dels endpoints REST**
  - Genera una pàgina web interactiva amb tots els endpoints de l'API.  
  - Mostra informació sobre **mètodes HTTP, paràmetres, respostes i models de dades**.  

2️. **Proves d’API sense Postman**
   - Des de l'interfície de Swagger podem executar peticions `GET`, `POST`, `PUT`, `DELETE` directament.  

3️. **Exportació a Postman**  
   - Podem generar automàticament el fitxer JSON (`openapi.json`) i importar-lo a **Postman** per a fer proves.  

---

### **Integració de Swagger (OpenAPI) en un projecte Spring Boot**

Per affegir Swagger a la nostra aplicació afegim la dependència gradle:

```gradle
// https://mvnrepository.com/artifact/org.springdoc/springdoc-openapi-starter-webmvc-ui
	implementation 'org.springdoc:springdoc-openapi-starter-webmvc-ui:2.3.0'
```

I configurarà Swagger automàticament.

---

### **Accés amb Swagger a la API**
Després d'executar el projecte amb `spring-boot`, podem accedir a la documentació en:

```
http://localhost:8080/swagger-ui/index.html
```

**Aquesta pàgina mostra tots els endpoints i et permet provar-los directament.**

---

### **Exporetació de Swagger a Postman?**
Si vols importar els endpoints en Postman, has de descarregar el fitxer **OpenAPI JSON**:

1. Accedim a:
   ```
   http://localhost:8080/v3/api-docs
   ```
2. Guardem el contingut com `openapi.json`.
3. En **Postman**, anem a `"Import"` → `"File"` i seleccionem `openapi.json`.

**Així Postman generarà automàticament una col·lecció amb tots els endpoints de la teua API!** 

---
